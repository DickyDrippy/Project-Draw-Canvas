Дана веб-сторінка призначена для рукописного написання математичних формул та подальшого їх перетворення у текстовий формат.
Сайт працює через API MyScript Developer -> Math -> Math expressions. Воно допомагає швидко та ефективно перетворювати рукописи у друкаваний текст, що швидко можна скопіювати чи зробити скріншот.
Перед початком роботи, користувача вітає розділ з вступними словами та невеликим текстом, що дає краще уявлення про роботу сайту. Вгорі сторінки можна побачити хедер - виділену спеціальним кольором стрічку, на якій відображаються логотип сайту та посилання на інші розділи, за якими швидко можна перейти до частини, що є актуальною на даний момент.
Для того, щоб почати роботу, користувачеві необхідно пролистати до секції із заголовком "Отримуйте швидкий доступ до потрібної формули", або натиснути на текст "Почати роботу" у хедері. Тоді перед користувачем відкриється заголовок розділу, невеличка підказка для старту роботи, елемент Canvas, у якому можна малювати та поле для виводу вже готової формули. Canvas виглядає як сірий прямокутник із заокругленими краями, що являють собою пунктирну лінію. Якщо користувач перебуває на сайті з комп'ютера, то курсор миші у даній області змінить свій вигляд на перехрестя. Для початку введення формули, необхідно перенести курсор/палець/стилус на початкову точку введення формули, та, натиснувши ліву кнопку миші для пк, чи просто приклавши палець/стилус до екрану, почати малювати формулу. Бажано робити це обережно та чітко, щоб уникнути можливих помилок при розпізнаванні тексту. Перетворення рукописних символів у текстовий формат відбувається у реальному часі. Тобто, написаний символ одразу відтворюється у рядку для виводу. Якщо в процесі написання формули виникла необхідність скоригувати чи видалити написане, необхідно натиснути або на кнопку "Гумка/Олівець", що перемикає функціонал з малювання на стирання і навпаки, або натиснути кнопку "Очистити", яка одразу видаляє все, що було розташовано в елементі canvas.
Після закінчення роботи, користувач може просто виділити та скопіювати готову формулу чи зробити її скріншот. За потреби, можна почати одразу вводити наступну формулу, перед чим обов'язково потрібно витерти першу. Також важливим є те, що при тривалій перерві без роботи, у полі Canvas з'являється попереджувальне повідомлення "Session closed due to no activity". В такому випадку, для продовження роботи, необхідно або оновити сторінку, або почати введення формули, після чого зачекати приблизно 10 секунд, і тоді формула почне перетворюватись у текст.
Внизу сторінки розташований футер - виділена спеціальним кольором стрічка, на якій розташований короткий опис про авторські права та авторів сайту, а також їх контакти. При натисканні на електронні пошти, одразу з'являється можливість написати їм повідомлення.
